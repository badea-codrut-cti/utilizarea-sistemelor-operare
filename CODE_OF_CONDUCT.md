# Code of Conduct

## Scop

Scopul acestor repository-uri este de a ajuta studenti ai [Facultatii de matematica si informatica, Unibuc](https://fmi.unibuc.ro/) prin resurse cum ar fi examene din anii trecuti sau clarificari cu privire la activitatea parcursa in cadrul unei materii (ghiduri, exemple, etc.). Scopul nu este de a fi o resursa pentru copiat teme, proiecte sau rezolvari de examene.

Oricine este primit sa contribuie prin corecturi ale materialelor existente, indiferent de profilul ales, insa examenele compilate vor fi doar de la sectia de Calculatoare si Tehnologia Informatiei,exceptii fiind materiile care au o programa foarte similara cu echivalentul lor de la sectia de Informatica, sau care au dat aceleasi subiecte de examen in trecut la ambele facultati.

## Asteptari

Ma astept la un comportament adecvat pentru un student universitar. Limbajul sa fie coerent, formal si concis. Nu am asteptarea ca fiecare contribuitor sa fi citit acest document in intregime, insa am asteptarea sa aiba destula intuitie incat sa nu faca abateri grave de la reguli. Acestia vor fi avertizati, insa pentru situatii de genul nu vor fi revocate permisiunile de a contribui decat in cazuri repetate.

## Comportament inadecvat

Aceste materiale sunt oferite doar drept un reper, nu creati issue-uri daca aveti neclaritati. Sunt destule comunitati pentru studenti facute pentru scopul de invatat in grup sau de ajutat unii pe altii. Daca ati inteles materialul dar considerati ca se pot face anumite clarificari, creati un issue cu problema intampinata si solutia propusa sau un pull request.

Nu creati issue-uri in care cereti materiale. Daca acestea nu au fost publicate, probabil nu sunt disponibile (i.e sa nu vad un issue cu titlul "Unde este subiectul din 2018?"). Daca insa aveti disponibile materialele respective, puteti sa faceti un pull request. Daca nu sunt in formatul corespunzator (i.e fisiere binare cum ar fii DOCX sau PDF) si nu sunteti familiari cu sintaxa markdown (sau, unde e necesar, LaTeX) puteti face un issue in care oferiti un link de download sau atasament (sau prin email la `oreoezi@oreo.ac`) catre materialele respective.

Nu hartuiti utilizatori in comentarii la issue-uri sau pull request-uri. Sunteti la o varsta la care ar trebui sa fiti constienti ca nu toti se nasc invatati. Daca un alt utilizator incalca regulile din Code of Conduct, acest lucru nu inseamna ca este permisa hartuirea acestora. Puteti sa le atrageti atentia sa reformuleze un issue daca este neclara problema pe care o intampina sau sa il inchida daca este in afara scopului repository-ului.

Nu hartuiti profesori in issue-uri, oricat de frustranti pot fi. Acesta nu este un loc pentru barfa sau criticat subiecte, ci doar pentru indexarea lor.

## Raportarea abuzului
 
Puteti atrage atentia utilizatorilor ce incalca regulile printr-un quote post sau printr-un email la `oreoezi@oreo.ac`. 